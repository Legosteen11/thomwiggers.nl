---
layout: post
category: media
title: Blendle
date: 2014-05-01 15:50:15
tags: [blendle media kranten tijdschriften]
---

[Blendle][1] is een kort geleden gelanceerde website waarop je digitaal door
kranten en tijdschriften kan bladeren. Denk je "goh, dit wil ik wel lezen", dan
kun je met één klik het artikel openen en tegen betaling van zo'n € 0,10 het
artikel lezen. Dit alles in een simpele, maar heel effectieve website.

<!--more-->

Ik moet zeggen, ik ben om. Dit werkt heel goed. Ik zie het al gebeuren dat over
een paar maanden mensen artikelen met elkaar gaan delen door blendle-links te sturen.
Ook vind ik het erg fijn dat ik heel veel verschillende kranten tegelijkertijd kan
lezen.

Er is alleen een probleem: hoewel tien cent niet veel is, gaat het toch best
hard als je op mijn tempo artikelen consumeert. En dan wordt het wel een beetje
kostbaar. Drie artikelen uit *De Groene Amsterdammer* kost je toch al gauw
€ 2,70... Ik klik veel artikelen al niet aan, omdat ik anders beter een
abonnement kan afsluiten. Misschien kan ik ook maar beter een abonnement
afsluiten. Maar dan heb ik niet die fijne app waarin ik kan lezen.

Blendle is een goede eerste stap. Het betalen-per-artikel heeft denk ik echter vooral
zin voor mensen die weinig kranten lezen en voor het delen van artikelen op social
media. Ik zou echter graag de volgende dingen zien:

* abonnementen,
* hele nummers van tijdschriften kopen,
* *all you can read*.

Vooral dat laatste zou een *instant buy* opleveren, mits het een beetje schappelijk
geprijsd is.

[1]: http//blendle.nl
